---
title: "Typst"
format: html
editor: visual
---

## Introductie

[`Typst`](https://typst.app/docs/tutorial/) is een nieuw open-source systeem of documenten te schrijven, op te maken en er pdf-documenten van te maken. Het is nog maar zo'n drie jaar oud en wil net zoiets zijn als `LaTeX`, maar het wil ook makkelijker te gebruiken en te leren zijn. Met `LaTeX` heb ik meer gewerkt, maar als ik het een tijdje niet gedaan heb, kost het me veel tijd op te zoeken hoe het ook alweer werkt.

`Typst` is te gebruiken als je essays, artikelen, boeken, rapporten of bv. huiswerkopgaven wilt maken. Net als `LaTeX` kun je er goed mathematische notaties mee schrijven, je kunt figuren en andere elementen toevoegen en de opmaak is naar jouw hand te zetten. Misschien dat `Typst` mij beter past, ook omdat je er vanuit [`Quarto`](https://quarto.org/docs/output-formats/typst.html) mee kunt werken.

Dit is er zoal makkelijk mee te maken:

![](Screenshot6.png)

## Opmaak van een stuk tekst

Op basis van de `Typst`-tutorial en de informatie van Quarto over `Typst` heb ik een stuk tekst genomen om het mooi op te kunnen maken. Hier zie je het eindresultaat: [Voorbeeld](Richtlijnenvoordetoekomst.pdf).

Regelmatig schrijf ik blogs over [Democratie en Onderwijs](https://democratieenonderwijs.netlify.app). Eind november schreef ik bijvoorbeeld een recentie over het boek *De kracht van gras. Walt Whitman en onze tijd* van Jan-Hendrik Bakker. Ik heb deze tekst genomen en gekeken of ik dit passend kan opmaken in `Typst` en `Quarto`. Hier is zie je hoe ik het heb gemaakt [.qmd-tekst](Richtlijnenvoordetoekomst.qmd). Een korte toelichting daarop:

### In yaml

Dit staat in de `yaml`:\
- title: "" (Titel hier weggehaald).\
- lang: nl (taal toegevoegd om bibliografie in Ned te krijgen)\
- format: typst (zo werkt het met `Typst`).\
- bibliography: ref.bib (literatuurlijst toegevoegd).

### Voordat tekst begint

Voor dat de tekst begint, heb ik enkele commondo's voor `Typst` toegevoegd:\
- informatie over de pagina (A5-formaat, de marges, de gele balk links).\
- welk lettertype en de grootte ervan.\
- iets over de paragraaf en regelafstand.

### In de tekst zelf

In de tekst zelf heb ik ook enkele commando's toegevoegd:\
- grootte en kleur van de koppen.\
- de stijl van de inleiding

## Opmaak van een boek

In `Quarto` zijn, zoals gezegd, ook enkele formats gemaakt die je zo kunt gebruiken. Ik de vorige aflevering van `Harrie's Hoekje` liet ik zien hoe je met een format en inzet van `Typst` en `Quarto` een [nieuwsbrief](https://harrieshoekjequarto.netlify.app/posts/2024-12-16-nieuwsbrief-met-typst/nieuwsbrief) kunt maken.

Nu heb ik het format `fiction` gebruikt om een opzet te maken voor een boek dat ik voor ogen heb. [Het format](https://github.com/quarto-ext/typst-templates/tree/main/fiction) vind je hier. De opzet voor zo'n boek vind je hier. Het uiteindelijke pdf-resultaat vind je hier.
